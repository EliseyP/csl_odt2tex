\Cross%

\renewcommand{\TITLE}{Слꙋ́жба со а҆ка́ѳїстомъ сладча́йшемꙋ гдⷭ҇ꙋ на́шемꙋ і҆и҃сꙋ хрⷭ҇тꙋ}%
\renewcommand{\TITLERU}{Служба со акафистом сладчайшему господу нашему иисусу христу}%
\section[tocentry={\TOCENTRY},head={\TITLE}]{%
Слꙋ́жба со а҆ка́ѳїстомъ\\*%
сладча́йшемꙋ гдⷭ҇ꙋ на́шемꙋ і҆и҃сꙋ хрⷭ҇тꙋ̀%
}%%[END_section]

\hI{%%[BEGIN_hI]
На Гдⷭ҇и воззва́хъ,%
}%%[END_hI]

\glas{%%[BEGIN_glas]
стїхи̑ры ᲂу҆мили́тельны, гла́съ ѕ҃. \\*%
Подо́бенъ: В\cub{сю̀ ѿложи́вше:}%
}%%[END_glas]

\culB{%%[BEGIN_culB]
Їи҃се сладча́йшїй, дꙋшѝ моеѧ̀ ᲂу҆тѣше́нїе, і҆и҃се мо́й, ѡ҆чище́нїе ᲂу҆ма̀ моегѡ̀, влⷣко многомлⷭ҇тиве, і҆и҃се сп҃си́ мѧ. і҆и҃се сп҃се мо́й, і҆и҃се мо́й всеси́льне, не ѡ҆ста́ви менѐ. сп҃се і҆и҃се поми́лꙋй мѧ̀, и҆~и҆зба́ви мꙋ́ки всѧ́кїѧ і҆и҃се, и҆~сподо́би мѧ̀ сп҃са́емыхъ ча́сти і҆и҃се мо́й, и҆~ли́кꙋ и҆збра́нныхъ твои́хъ сопричти́ мѧ, і҆и҃се чл҃вѣколю́бче.%
}%%[END_culB]

\Txt{%%[BEGIN_Txt]
\KI І҆и҃се сладча́йшїй, а҆пⷭ҇лѡвъ сла́во, і҆и҃се мо́й, похвало̀ мч҃нкѡвъ, влⷣко всеси́льне. і҆и҃се сп҃си́ мѧ, і҆и҃се сп҃се мо́й, і҆и҃се мо́й краснѣ́йшїй, къ~тебѣ̀ притека́ющаго. сп҃се і҆и҃се поми́лꙋй мѧ̀, мл҃твами ро́ждшїѧ тѧ̀, всѣ́хъ і҆и҃се ст҃ы́хъ твои́хъ, прⷪ҇рѡ́къ же всѣ́хъ, сп҃се мо́й і҆и҃се, и҆~сла́дости ра́йскїѧ сподо́би, і҆и҃се чл҃вѣколю́бче.%
}%%[END_Txt]

\Txt{%%[BEGIN_Txt]
\KI І҆и҃се сладча́йшїй, мона́шествꙋющихъ сла́во, і҆и҃се долготерпѣли́ве, по́стникѡвъ наслажде́нїе и҆~ᲂу҆краше́нїе, і҆и҃се сп҃си́ мѧ, і҆и҃се сп҃се мо́й, і҆и҃се мо́й пребл҃гі́й, рꙋкѝ и҆схити́ мѧ сп҃се і҆и҃се ѕмі́евы, и҆~сегѡ̀ сѣ́тей ны́нѣ сп҃се і҆и҃се свободѝ. ѿ~ро́ва преиспо́днѣйшагѡ сп҃се мо́й і҆и҃се возведѝ, и҆~десны̑мъ мѧ̀ сопричтѝ і҆и҃се ѻ҆вца́мъ.%
}%%[END_Txt]

\glas{%%[BEGIN_glas]
Сла́ва, и҆~ны́нѣ, гла́съ в҃:%
}%%[END_glas]

\Txt{%%[BEGIN_Txt]
\KI І҆и҃са сла́дкаго ро́ждшаѧ бг҃ороди́тельнице, і҆и҃са всеще́драго бг҃а и҆~чл҃вѣколюби́ваго, і҆и҃са є҆ди́наго бл҃гоꙋтро́бнаго, того̀ ᲂу҆молѝ влⷣчце мі́ра, всенепоро́чнаѧ, ᲂу҆ще́дрити менѐ ѻ҆каѧ́ннаго, и҆~шꙋ́ихъ ча́сти и҆зба́вити мѧ̀, и҆~сподо́бити десна́гѡ предстоѧ́нїѧ, є҆гда̀ сѧ́детъ сꙋди́ти мі́рꙋ, ꙗ҆́коже є҆́сть пи́сано.%
}%%[END_Txt]

\hI{%%[BEGIN_hI]
На стїхо́внѣ стїхи̑ры, гла́съ ѕ҃:%
}%%[END_hI]

\Txt{%%[BEGIN_Txt]
\KI Сп҃се мо́й і҆и҃се, блꙋ́днаго сп҃сы́й, сп҃се мо́й і҆и҃се прїе́мый блꙋдни́цꙋ, и҆~менѐ ны́нѣ поми́лꙋй, і҆и҃се многомлⷭ҇тиве, сп҃сѝ и҆~ᲂу҆ще́дри ѽ~і҆и҃се бл҃года́телю, ꙗ҆́кѡ манассі́ю милосе́рде і҆и҃се мо́й, ꙗ҆́кѡ є҆ди́нъ чл҃вѣколю́бецъ.%
}%%[END_Txt]

\Txt{%%[BEGIN_Txt]
\KI Ни є҆ди́нꙋ же на землѝ за́повѣдь твою̀ сотвори́хъ, ка́кѡ ꙗ҆влю́сѧ тебѣ̀ сѣдѧ́щемꙋ на прⷭ҇то́лѣ, и҆~сло́во возда́мъ, и҆~сꙋ́дъ сотворю̀ ѡ҆~всѣ́хъ, ꙗ҆̀же въ~вѣ́дѣнїи и҆~невѣ́дѣнїи ко́еждо содѣ́ѧхъ, хрⷭ҇тѐ мо́й і҆и҃се; тѣ́мже зовꙋ́ ти: твои́хъ слꙋ́гъ мл҃твами і҆и҃се, сп҃си́ мѧ грѣ́шнаго.%
}%%[END_Txt]

\Txt{%%[BEGIN_Txt]
\KI Кто́ мѧ не пла́четсѧ престꙋпи́вшагѡ за́повѣдь твою̀ і҆и҃се; невоздержа́нїемъ во а҆́дъ всели́хсѧ і҆и҃се, вмѣ́стѡ раѧ̀, снѣ́дїю сла́дкихъ видѣ́нїемъ сме́рть и҆схода́таихъ, и҆~твоеѧ̀ і҆и҃се сп҃се мо́й сла́вы и҆~жи́зни чꙋ́ждь ꙗ҆ви́хсѧ: но прїимѝ менѐ ка́ющасѧ, ꙗ҆́кѡ млⷭ҇тивый чл҃вѣколю́бецъ і҆и҃се мо́й, вели́кїѧ ра́ди млⷭ҇ти твоеѧ̀.%
}%%[END_Txt]

\glas{%%[BEGIN_glas]
Сла́ва, и҆~ны́нѣ, бг҃оро́диченъ:%
}%%[END_glas]

\Txt{%%[BEGIN_Txt]
\KI Чи́стаѧ є҆ди́на і҆и҃са ро́ждшаѧ, дꙋше́вныхъ прегрѣше́нїй и҆зба́ви мѧ̀ дв҃о, и҆~сп҃си́ мѧ ᲂу҆мерщвле́ннаго, молю́сѧ: ты́ бо наде́жда є҆сѝ ненаде́жныхъ, и҆~мі́рꙋ помо́щница. и҆́маши є҆́же мощѝ ѻ҆трокови́це ꙗ҆́кѡ мт҃и гдⷭ҇нѧ, не пре́зри моле́нїе моѐ, нижѐ ѡ҆ста́ви всечⷭ҇таѧ влⷣчце: но ꙗ҆́кѡ чл҃вѣколюби́ваѧ сп҃си́ мѧ.%
}%%[END_Txt]

\hI{%%[BEGIN_hI]
Та́же тропарѝ, гла́съ ѕ҃:%
}%%[END_hI]

\Txt{%%[BEGIN_Txt]
\KI Поми́лꙋй на́съ гдⷭ҇и, поми́лꙋй на́съ, всѧ́кагѡ бо ѿвѣ́та недоꙋмѣ́юще, сїю̀ тѝ мл҃твꙋ ꙗ҆́кѡ влⷣцѣ грѣ́шнїи прино́симъ: поми́лꙋй на́съ.%
}%%[END_Txt]

\Txt{%%[BEGIN_Txt]
\KI{Сла́ва: Г}дⷭ҇и, поми́лꙋй на́съ, на тѧ́ бо ᲂу҆пова́хомъ, не прогнѣ́вайсѧ на ны̀ ѕѣлѡ̀, нижѐ помѧнѝ беззако́нїй на́шихъ: но при́зри и҆~ны́нѣ ꙗ҆́кѡ бл҃гоꙋтро́бенъ, и҆~и҆зба́ви ны̀ ѿ~вра̑гъ на́шихъ: ты́ бо є҆сѝ бг҃ъ на́шъ, и҆~мы̀ лю́дїе твоѝ, всѝ дѣла̀ рꙋкꙋ̀ твоє́ю, и҆~и҆́мѧ твоѐ призыва́емъ.%
}%%[END_Txt]

\Txt{%%[BEGIN_Txt]
\KI{И҆~ны́нѣ: М}лⷭ҇рдїѧ двє́ри ѿве́рзи на́мъ бл҃гослове́ннаѧ бцⷣе, надѣ́ющїисѧ на тѧ̀ да не поги́бнемъ, но да и҆зба́вимсѧ тобо́ю ѿ~бѣ́дъ: ты́ бо є҆сѝ сп҃се́нїе ро́да хрⷭ҇тїа́нскагѡ.%
}%%[END_Txt]

\hI{%%[BEGIN_hI]
Канѡ́нъ ᲂу҆мили́тельный \\*%
ко гдⷭ҇ꙋ на́шемꙋ і҆и҃сꙋ хрⷭ҇тꙋ̀. \\*%
Гла́съ в҃.%
}%%[END_hI]

\hII{%%[BEGIN_hII]
Пѣ́снь~а҃.%
}%%[END_hII]

\Small{%%[BEGIN_Small]
\KI{І҆рмо́съ: В}о глꙋбинѣ̀ постла̀ и҆ногда̀ фараѡни́тское всево́инство преѡрꙋже́ннаѧ си́ла, вопло́щшеесѧ же сло́во всеѕло́бный грѣ́хъ потреби́ло є҆́сть: препросла́вленный гдⷭ҇ь, сла́внѡ бо просла́висѧ.%
}%%[END_Small]

\Txt{%%[BEGIN_Txt]
\KI І҆и҃се сладча́йшїй хрⷭ҇тѐ, і҆и҃се долготерпѣли́ве, дꙋшѝ моеѧ̀ ꙗ҆́звы и҆сцѣлѝ і҆и҃се, и҆~ᲂу҆сладѝ се́рдце моѐ многомлⷭ҇тиве молю́сѧ, і҆и҃се сп҃се мо́й, да велича́ю тѧ̀ сп҃са́емый.%
}%%[END_Txt]

\Txt{%%[BEGIN_Txt]
\KI І҆и҃се сладча́йшїй хрⷭ҇тѐ, і҆и҃се ѿве́рзи покаѧ́нїѧ мѝ две́рь, чл҃вѣколю́бче і҆и҃се, и҆~прїими́ мѧ тебѣ̀ припа́дающа, и҆~те́плѣ просѧ́ща, і҆и҃се сп҃се мо́й, согрѣше́нїй проще́нїѧ.%
}%%[END_Txt]

\Txt{%%[BEGIN_Txt]
\KI І҆и҃се сладча́йшїй хрⷭ҇тѐ, і҆и҃се и҆схити́ мѧ и҆з̾ рꙋкѝ льсти́вагѡ велїа́ра, і҆и҃се, и҆~сотворѝ десна́го предстоѧ́телѧ сла́вы твоеѧ̀, і҆и҃се сп҃се мо́й, ча́сти шꙋ́їѧ мѧ̀ и҆збавлѧ́ѧй.%
}%%[END_Txt]

\Txt{%%[BEGIN_Txt]
\KI{Бг҃оро́диченъ: І҆}и҃са ро́ждшаѧ бг҃а, влⷣчце, молѝ ѡ҆~непотре́бныхъ рабѣ́хъ пречⷭ҇таѧ, ꙗ҆́кѡ да мꙋ́ки мл҃твами твои́ми и҆зба́вимсѧ нескве́рнаѧ, ѡ҆скверне́ннїи, сла́вы присносꙋ́щныѧ наслажда́ющесѧ.%
}%%[END_Txt]

\hII{%%[BEGIN_hII]
Пѣ́снь~г҃.%
}%%[END_hII]

\Small{%%[BEGIN_Small]
\KI{І҆рмо́съ: Н}а ка́мени мѧ̀ вѣ́ры ᲂу҆тверди́въ, разшири́лъ є҆сѝ ᲂу҆ста̀ моѧ̑ на врагѝ моѧ̑. возвесели́ бо сѧ дꙋ́хъ мо́й, внегда̀ пѣ́ти: нѣ́сть ст҃ъ ꙗ҆́коже бг҃ъ на́шъ, и҆~нѣ́сть првⷣнъ па́че тебѐ гдⷭ҇и.%
}%%[END_Small]

\Txt{%%[BEGIN_Txt]
\KI Оу҆слы́ши чл҃вѣколю́бче і҆и҃се мо́й раба̀ твоего̀, вопїю́ща во ᲂу҆миле́нїи: и҆~и҆зба́ви мѧ̀ і҆и҃се ѡ҆сꙋжде́нїѧ и҆~мꙋ́ки, є҆ди́не долготерпѣли́ве, і҆и҃се сладча́йшїй многомлⷭ҇тиве.%
}%%[END_Txt]

\Txt{%%[BEGIN_Txt]
\KI Под̾имѝ раба̀ твоего̀ і҆и҃се мо́й, припа́дающа со слеза́ми, і҆и҃се мо́й, и҆~сп҃сѝ і҆и҃се мо́й ка́ющагосѧ мѧ̀, и҆~гее́нны влⷣко и҆зба́ви, і҆и҃се сладча́йшїй многомлⷭ҇тиве.%
}%%[END_Txt]

\Txt{%%[BEGIN_Txt]
\KI Вре́мѧ і҆и҃се мо́й, є҆́же да́лъ мѝ є҆сѝ во стра́сти и҆жди́хъ і҆и҃се мо́й. тѣ́мже і҆и҃се мо́й, не ѿве́ржи мѧ̀, но воззовѝ, молю́сѧ, влⷣко, і҆и҃се сладча́йшїй, и҆~сп҃сѝ.%
}%%[END_Txt]

\Txt{%%[BEGIN_Txt]
\KI{Бг҃оро́диченъ: Д}в҃о ро́ждшаѧ і҆и҃са моего̀, молѝ и҆зба́вити мѧ̀ гее́нны, є҆ди́но предста́тельство ѡ҆скорблѧ́емыхъ бг҃обл҃года́тнаѧ, и҆~сподо́би мѧ̀ жи́зни всенепоро́чнаѧ нестарѣ́ющїѧсѧ.%
}%%[END_Txt]

\glas{%%[BEGIN_glas]
Сѣда́ленъ, гла́съ а҃. Подо́бенъ: г\cub{ро́бъ тво́й:}%
}%%[END_glas]

\Txt{%%[BEGIN_Txt]
\KI Сп҃се мо́й і҆и҃се, блꙋ́днаго сп҃сы́й, сп҃се мо́й і҆и҃се, прїе́мый блꙋдни́цꙋ и҆~менѐ ны́нѣ поми́лꙋй, і҆и҃се многомлⷭ҇тиве: сп҃сѝ, ᲂу҆ще́дри, ѽ~і҆и҃се бл҃годѣ́телю, ꙗ҆́коже бл҃гоꙋтро́бне манассі́ю і҆и҃се мо́й, ꙗ҆́кѡ є҆ди́нъ чл҃вѣколю́бецъ.%
}%%[END_Txt]

\hII{%%[BEGIN_hII]
Пѣ́снь~д҃.%
}%%[END_hII]

\Small{%%[BEGIN_Small]
\KI{І҆рмо́съ: П}рише́лъ є҆сѝ ѿ~дв҃ы, не хода́тай, ни а҆́гг҃лъ, но са́мъ гдⷭ҇и вопло́щьсѧ, и҆~сп҃слъ є҆сѝ всего́ мѧ человѣ́ка. тѣ́мъ зовꙋ́ ти: сла́ва си́лѣ твое́й гдⷭ҇и.%
}%%[END_Small]

\Txt{%%[BEGIN_Txt]
\KI И҆сцѣлѝ і҆и҃се мо́й дꙋшѝ моеѧ̀ ꙗ҆́звы, і҆и҃се мо́й молю́сѧ, и҆~рꙋки́ мѧ и҆схитѝ, і҆и҃се мо́й бл҃гоꙋтро́бне, дꙋшетлѣ́ннагѡ велїа́ра, и҆~сп҃сѝ.%
}%%[END_Txt]

\Txt{%%[BEGIN_Txt]
\KI Согрѣши́хъ, і҆и҃се мо́й сладча́йшїй бл҃гоꙋтро́бне: і҆и҃се мо́й, сп҃си́ мѧ прибѣга́ющаго къ~покро́вꙋ твоемꙋ̀, і҆и҃се долготерпѣли́ве, и҆~црⷭ҇твїѧ твоегѡ́ мѧ сподо́би.%
}%%[END_Txt]

\Txt{%%[BEGIN_Txt]
\KI Никто́же согрѣшѝ і҆и҃се мо́й, ꙗ҆́коже согрѣши́хъ а҆́зъ ѻ҆каѧ́нный: но припа́даю молѧ́сѧ, і҆и҃се мо́й сп҃си́ мѧ, и҆~жи́зни і҆и҃се мо́й наслѣ́дїе мѝ да́рꙋй.%
}%%[END_Txt]

\Txt{%%[BEGIN_Txt]
\KI{Бг҃оро́диченъ: В}сепѣ́таѧ, і҆и҃са ро́ждшаѧ гдⷭ҇а, того̀ молѝ и҆зба́вити мꙋ́ки всѧ̑ пою́щыѧ тѧ̀ и҆~бцⷣꙋ вои́стиннꙋ и҆менꙋ́ющыѧ.%
}%%[END_Txt]

\hII{%%[BEGIN_hII]
Пѣ́снь~є҃.%
}%%[END_hII]

\Small{%%[BEGIN_Small]
\KI{І҆рмо́съ: П}росвѣще́нїе во тьмѣ̀ лежа́щихъ, сп҃се́нїе ѿча́ѧнныхъ хрⷭ҇тѐ сп҃се мо́й, къ~тебѣ̀ ᲂу҆́тренюю цр҃ю̀ ми́ра, просвѣти́ мѧ сїѧ́нїемъ твои́мъ: и҆но́гѡ бо ра́звѣ тебѐ бг҃а не зна́ю.%
}%%[END_Small]

\Txt{%%[BEGIN_Txt]
\KI Ты̀ просвѣще́нїе і҆и҃се мо́й ᲂу҆ма̀ моегѡ̀. ты̀ сп҃се́нїе ѿча́ѧнныѧ дꙋшѝ моеѧ̀ сп҃се. ты̀ і҆и҃се мо́й мꙋ́ки и҆зба́ви и҆~гее́нны мѧ̀ зовꙋ́ща: сп҃сѝ і҆и҃се мо́й хрⷭ҇тѐ мѧ̀ ѻ҆каѧ́ннаго.%
}%%[END_Txt]

\Txt{%%[BEGIN_Txt]
\KI Всеконе́чнѡ і҆и҃се мо́й, къ~стра́сти безче́стїѧ низве́рженъ ны́нѣ зовꙋ̀: ты̀ і҆и҃се мо́й, по́мощи мѝ рꙋ́кꙋ низпосла́въ, и҆сто́ргни зовꙋ́ща: сп҃сѝ і҆и҃се мо́й хрⷭ҇те́ мѧ ѻ҆каѧ́ннаго.%
}%%[END_Txt]

\Txt{%%[BEGIN_Txt]
\KI Ѡ҆скверне́нъ ᲂу҆́мъ і҆и҃се мо́й ѡ҆бносѧ̀, взыва́ю тѝ: ѡ҆чи́сти мѧ̀ ѿ~скве́рны прегрѣше́нїй, и҆~и҆зба́ви мѧ̀ во глꙋбины̑ ѕло́бы ѿ~невѣ́дѣнїѧ низпопо́лзшагосѧ, сп҃се і҆и҃се мо́й, и҆~сп҃си́ мѧ, молю́сѧ.%
}%%[END_Txt]

\Txt{%%[BEGIN_Txt]
\KI{Бг҃оро́диченъ: І҆}и҃са ро́ждшаѧ ѻ҆трокови́це бг҃ороди́тельнице, того̀ ᲂу҆молѝ сп҃стѝ всѧ̑ правосла̑вныѧ, мона́хи и҆~мїрскі̑ѧ, и҆~гее́нны и҆зба́вити зовꙋ́щыѧ: ра́звѣ тебѐ предста́тельства тве́рдагѡ на зна́емъ.%
}%%[END_Txt]

\hII{%%[BEGIN_hII]
Пѣ́снь~ѕ҃.%
}%%[END_hII]

\Small{%%[BEGIN_Small]
\KI{І҆рмо́съ: В}ъ~бе́зднѣ грѣхо́внѣй валѧ́ѧсѧ, неизслѣ́днꙋю млⷭ҇рдїѧ твоегѡ̀ призыва́ю бе́зднꙋ: ѿ~тлѝ бж҃е мѧ̀ возведѝ.%
}%%[END_Small]

\Txt{%%[BEGIN_Txt]
\KI І҆и҃се мо́й хрⷭ҇тѐ многомлⷭ҇тиве, и҆сповѣ́дающасѧ прїими́ мѧ влⷣко, ѽ~і҆и҃се, и҆~сп҃си́ мѧ, и҆~ѿ тлѝ і҆и҃се, мѧ̀ и҆схитѝ.%
}%%[END_Txt]

\Txt{%%[BEGIN_Txt]
\KI І҆и҃се мо́й, никто́же бы́сть и҆́нъ блꙋдни́къ, ꙗ҆́коже а҆́зъ стра́стный, ѽ~і҆и҃се чл҃вѣколю́бче: но ты̀ і҆и҃се мѧ̀ сп҃сѝ.%
}%%[END_Txt]

\Txt{%%[BEGIN_Txt]
\KI І҆и҃се мо́й, блꙋдни́цꙋ и҆~блꙋ́днаго, и҆~манассі́ю и҆~мытарѧ̀ преидо́хъ, ѽ~і҆и҃се мо́й, страстьмѝ, и҆~разбо́йника і҆и҃се, и҆~нїнеѵі́тѧны.%
}%%[END_Txt]

\Txt{%%[BEGIN_Txt]
\KI{Бг҃оро́диченъ: І҆}и҃са хрⷭ҇та̀ моего̀ ро́ждшаѧ пречⷭ҇таѧ дв҃о, є҆ди́на нескве́рнаѧ, ѡ҆скверне́на сꙋ́ща мѧ̀, мл҃твъ твои́хъ ѵ҆ссѡ́помъ ны́нѣ ѡ҆чи́сти.%
}%%[END_Txt]

\glas{%%[BEGIN_glas]
Конда́къ~а҃, гла́съ и҃:%
}%%[END_glas]

\Txt{%%[BEGIN_Txt]
\KI Возбра́нный воево́до и҆~гдⷭ҇и, а҆́да побѣди́телю, ꙗ҆́кѡ и҆зба́вльсѧ ѿ~вѣ́чныѧ сме́рти, похва̑льнаѧ, восписꙋ́ю тѝ, созда́нїе и҆~ра́бъ тво́й: но ꙗ҆́кѡ и҆мѣ́ѧй млⷭ҇рдїе неизрече́нное, ѿ~всѧ́кихъ мѧ̀ бѣ́дъ свободѝ, зовꙋ́ща: і҆и҃се сн҃е бж҃їй, поми́лꙋй мѧ̀.%
}%%[END_Txt]

\Txt{%%[BEGIN_Txt]
\KI{І҆́косъ а҃: А҆́}гг҃лѡвъ тво́рче, и҆~гдⷭ҇и си́лъ, ѿве́рзи мѝ недоꙋмѣ́нный ᲂу҆́мъ и҆~ѧ҆зы́къ, на похвалꙋ̀ пречⷭ҇тагѡ твоегѡ̀ и҆́мене, ꙗ҆́коже глꙋхо́мꙋ и҆~гꙋгни́вомꙋ дре́вле слꙋ́хъ и҆~ѧ҆зы́къ ѿве́рзлъ є҆сѝ, и҆~глаго́лаше зовы́й такова̑ѧ: І҆и҃се пречꙋ́дный, а҆́гг҃лѡвъ ᲂу҆дивле́нїе: і҆и҃се преси́льный, прароди́телей и҆збавле́нїе. І҆и҃се пресла́дкїй, патрїа́рхѡвъ велича́нїе: і҆и҃се пресла́вный, царе́й ᲂу҆крѣпле́нїе. І҆и҃се прелюби́мый, прⷪ҇ро́кѡвъ и҆сполне́нїе: і҆и҃се преди́вный, мч҃нкѡвъ крѣ́посте. І҆и҃се прети́хїй, мона́хѡвъ ра́досте: і҆и҃се премлⷭ҇тивый, пресвѵ́терѡвъ сла́досте. І҆и҃се премлⷭ҇рдый, по́стникѡвъ воздержа́нїе: і҆и҃се пресла́достный, прпⷣбныхъ ра́дованїе. І҆и҃се пречⷭ҇тны́й, дѣ́вственныхъ цѣломꙋ́дрїе: і҆и҃се предвѣ́чный, грѣ́шникѡвъ сп҃се́нїе. \KI І҆и҃се сн҃е бж҃їй, поми́лꙋй мѧ̀.%
}%%[END_Txt]

\Txt{%%[BEGIN_Txt]
\KI{Конда́къ в҃: В}и́дѧ вдови́цꙋ ѕѣ́льнѣ пла́чꙋщꙋ гдⷭ҇и, ꙗ҆́коже бо тогда̀ ᲂу҆млⷭ҇рдивсѧ, сы́на є҆ѧ̀ на погребе́нїе несо́ма воскр҃си́лъ є҆сѝ: си́це и҆~ѡ҆~мнѣ̀ ᲂу҆млⷭ҇рдисѧ, чл҃вѣколю́бче, и҆~грѣхмѝ ᲂу҆мерщвле́ннꙋю мою̀ дꙋ́шꙋ воскр҃сѝ, зовꙋ́щꙋ: \KI А҆ллилꙋ́їа.%
}%%[END_Txt]

\Txt{%%[BEGIN_Txt]
\KI{І҆́косъ в҃: Р}а́зꙋмъ неꙋразꙋмѣ́нный разꙋмѣ́ти фїлі́ппъ и҆щѧ̀, гдⷭ҇и покажѝ на́мъ ѻ҆ц҃а̀, глаго́лаше. ты́ же къ~немꙋ̀: толи́кое вре́мѧ сы́й со мно́ю, не позна́лъ ли є҆сѝ, ꙗ҆́кѡ ѻ҆ц҃ъ во мнѣ̀, и҆~а҆́зъ во ѻ҆ц҃ѣ̀ є҆́смь; тѣ́мже неизслѣ́дованне, со стра́хомъ зовꙋ́ ти: І҆и҃се, бж҃е предвѣ́чный: і҆и҃се, цр҃ю̀ преси́льный. І҆и҃се, влⷣко долготерпѣли́вый: і҆и҃се, сп҃се премлⷭ҇тивый. І҆и҃се, храни́телю мо́й пребл҃гі́й: і҆и҃се, ѡ҆чи́сти грѣхѝ моѧ̑. І҆и҃се, ѿимѝ беззакѡ́нїѧ моѧ̑: і҆и҃се, ѿпꙋстѝ непра̑вды моѧ̑. І҆и҃се, наде́ждо моѧ̀, не ѡ҆ста́ви менѐ: і҆и҃се помо́щниче мо́й, не ѿри́ни менѐ. І҆и҃се, созда́телю мо́й, не забꙋ́ди менѐ: і҆и҃се, па́стырю мо́й; не погꙋбѝ менѐ. \KI І҆и҃се сн҃е бж҃їи, поми́лꙋй мѧ̀.%
}%%[END_Txt]

\Txt{%%[BEGIN_Txt]
\KI{Конда́къ г҃: С}и́лою свы́ше а҆пⷭ҇лы ѡ҆блекі́й і҆и҃се, во і҆ерⷭ҇ли́мѣ сѣдѧ́щыѧ, ѡ҆блецы̀ и҆~менѐ ѡ҆бнаже́ннаго ѿ~всѧ́кагѡ бл҃готворе́нїѧ, теплото́ю дх҃а ст҃а́гѡ твоегѡ̀, и҆~да́ждь мѝ съ~любо́вїю пѣ́ти тебѣ̀: \KI А҆ллилꙋ́їа.%
}%%[END_Txt]

\Txt{%%[BEGIN_Txt]
\KI{І҆́косъ г҃: И҆}мѣ́ѧй бога́тство млⷭ҇рдїѧ, мытарѝ и҆~грѣ́шники, и҆~невѣ̑рныѧ призва́лъ є҆сѝ і҆и҃се: не пре́зри и҆~менѐ ны́нѣ, подо́бнаго и҆̀мъ, но ꙗ҆́кѡ многоцѣ́нное мѵ́ро, прїимѝ пѣ́снь сїю̀: І҆и҃се, си́ло непобѣди́маѧ: і҆и҃се, млⷭ҇те безконе́чнаѧ. І҆и҃се, красото̀ пресвѣ́тлаѧ: і҆и҃се, любы̀ неизрече́ннаѧ. І҆и҃се, сн҃е бг҃а жива́гѡ: і҆и҃се, поми́лꙋй мѧ̀ грѣ́шнаго. І҆и҃се, ᲂу҆слы́ши мѧ̀ въ~беззако́нїихъ зача́таго: і҆и҃се, ѡ҆чи́сти мѧ̀ во грѣсѣ́хъ рожде́ннаго. І҆и҃се, наꙋчи́ мѧ непотре́бнаго: і҆и҃се, ѡ҆свѣти́ мѧ те́мнаго. І҆и҃се, ѡ҆чи́сти мѧ̀ скве́рнаго: і҆и҃се, возведи́ мѧ блꙋ́днаго. \KI І҆и҃се сн҃е бж҃їй, поми́лꙋй мѧ̀.%
}%%[END_Txt]

\Txt{%%[BEGIN_Txt]
\KI{Конда́къ д҃: Б}ꙋ́рю внꙋ́трь и҆мѣ́ѧй помышле́нїй сꙋмни́тельныхъ, пе́тръ ᲂу҆топа́ше: ᲂу҆зрѣ́въ же во пло́ти тѧ̀ сꙋ́ща і҆и҃се, и҆~по вода́мъ ходѧ́ща, позна́ тѧ бг҃а и҆́стиннаго, и҆~рꙋ́кꙋ сп҃се́нїѧ полꙋчи́въ, речѐ: \KI А҆ллилꙋ́їа.%
}%%[END_Txt]

\Txt{%%[BEGIN_Txt]
\KI{І҆́косъ д҃: С}лы́ша слѣпы́й, гдⷭ҇и, мимоходѧ́ща тѧ̀ пꙋте́мъ, вопїѧ́ше: і҆и҃се сн҃е дв҃довъ, поми́лꙋй мѧ̀: и҆~призва́въ ѿве́рзлъ є҆сѝ ѻ҆́чи є҆гѡ̀. просвѣтѝ ᲂу҆́бѡ млⷭ҇тїю твое́ю ѻ҆́чи мы́слєнныѧ се́рдца, и҆~менѐ вопїю́ща тѝ, и҆~глаго́люща: І҆и҃се, вы́шнихъ созда́телю: і҆и҃се, ни́жнихъ и҆скꙋпи́телю. І҆и҃се, преиспо́днихъ потреби́телю: і҆и҃се, всеѧ̀ тва́ри ᲂу҆краси́телю. І҆и҃се, дꙋшѝ моеѧ̀ ᲂу҆тѣ́шителю: і҆и҃се, ᲂу҆ма̀ моегѡ̀ просвѣти́телю. І҆и҃се, се́рдца моегѡ̀ весе́лїе: і҆и҃се, тѣ́ла моегѡ̀ здра́вїе. І҆и҃се сп҃се мо́й, сп҃си́ мѧ: і҆и҃се, свѣ́те мо́й просвѣти́ мѧ. І҆и҃се, мꙋ́ки всѧ́кїѧ и҆зба́ви мѧ̀: і҆и҃се, сп҃си́ мѧ недосто́йнаго. \KI І҆и҃се сн҃е бж҃їй, поми́лꙋй мѧ̀.%
}%%[END_Txt]

\Txt{%%[BEGIN_Txt]
\KI{Конда́къ є҃: Б}г҃ото́чною кро́вїю, ꙗ҆́коже и҆скꙋпи́лъ є҆сѝ на́съ дре́вле ѿ~зако́нныѧ клѧ́твы і҆и҃се, си́це и҆змѝ на́съ ѿ~сѣ́ти, є҆́юже ѕмі́й запѧ́тъ ны̀ страстьмѝ плотски́ми, и҆~блꙋ́днымъ наважде́нїемъ, и҆~ѕлы́мъ ᲂу҆ны́нїемъ, вопїю́щыѧ тѝ: \KI А҆ллилꙋ́їа.%
}%%[END_Txt]

\Txt{%%[BEGIN_Txt]
\KI{І҆́косъ є҃: В}и́дѣвше ѻ҆́троцы є҆вре́йстїи во ѡ҆́бразѣ человѣ́честѣмъ созда́вшаго рꙋко́ю человѣ́ка, и҆~влⷣкꙋ разꙋмѣ́вше є҆го̀, потща́шасѧ вѣ́твьми ᲂу҆годи́ти є҆мꙋ̀ ѡ҆са́нна вопїю́ще, мы́ же пѣ́снь прино́симъ тѝ глаго́люще: І҆и҃се, бж҃е и҆́стинный: і҆и҃се, сн҃е дв҃довъ. І҆и҃се, цр҃ю̀ пресла́вный: і҆и҃се, а҆́гнче непоро́чный. І҆и҃се, па́стырю преди́вный: і҆и҃се, храни́телю во мла́дости мое́й. І҆и҃се, корми́телю во ю҆́ности мое́й: і҆и҃се, похвало̀ въ~ста́рости мое́й. І҆и҃се, наде́ждо въ~сме́рти мое́й: і҆и҃се, животѐ по сме́рти мое́й. І҆и҃се, ᲂу҆тѣше́нїе моѐ на сꙋдѣ̀ твое́мъ: і҆и҃се, жела́нїе моѐ, не посрамѝ менѐ тогда̀. \KI І҆и҃се сн҃е бж҃їй, поми́лꙋй мѧ̀.%
}%%[END_Txt]

\Txt{%%[BEGIN_Txt]
\KI{Конда́къ ѕ҃: П}роповѣ̑дникъ бг҃оно́сныхъ вѣща́нїе и҆~глаго́лы и҆сполнѧ́ѧ і҆и҃се, на землѝ ꙗ҆́вльсѧ, и҆~съ человѣ́ки невмѣсти́мый пожи́лъ є҆сѝ, и҆~болѣ̑зни на́шѧ под̾ѧ́лъ є҆сѝ. ѿню́дꙋже ра́нами твои́ми мы̀ и҆сцѣлѣ́вше, пѣ́ти навыко́хомъ: \KI А҆ллилꙋ́їа.%
}%%[END_Txt]

\Txt{%%[BEGIN_Txt]
\KI{І҆́косъ ѕ҃: В}озсїѧ̀ вселе́ннѣй просвѣще́нїе и҆́стины твоеѧ̀, и҆~ѿгна́сѧ ле́сть бѣсо́вскаѧ: і҆́дѡли бо, сп҃се на́шъ, не терпѧ́ще твоеѧ̀ крѣ́пости, падо́ша. мы́ же сп҃се́нїе полꙋчи́вше, вопїе́мъ тѝ: І҆и҃се, и҆́стино, ле́сть ѿгонѧ́щаѧ: і҆и҃се, свѣ́те превы́шшїй всѣ́хъ свѣ́тлостей. І҆и҃се цр҃ю̀, премога́ѧй всѣ́хъ крѣ́пости: і҆и҃се бж҃е, пребыва́ѧй въ~млⷭ҇ти. І҆и҃се, хлѣ́бе живо́тный, насы́ти мѧ̀ а҆́лчꙋщаго: і҆и҃се, и҆сто́чниче ра́зꙋма, напо́й мѧ̀ жа́ждꙋщаго. І҆и҃се, ѻ҆де́ждо весе́лїѧ, ѡ҆дѣ́й мѧ̀ тлѣ́ннаго: і҆и҃се, покро́ве ра́дости, покры́й мѧ̀ недосто́йнаго. І҆и҃се, пода́телю просѧ́щымъ, да́ждь мѝ пла́чь за грѣхѝ моѧ̑: і҆и҃се, ѡ҆брѣ́тенїе и҆́щꙋщихъ ѡ҆брѧ́щи дꙋ́шꙋ мою̀. І҆и҃се, ѿве́рзителю толкꙋ́щымъ, ѿве́рзи се́рдце моѐ ѻ҆каѧ́нное: і҆и҃се, и҆скꙋпи́телю грѣ́шныхъ, ѡ҆чи́сти беззакѡ́нїѧ моѧ̑. \KI І҆и҃се сн҃е бж҃їй, поми́лꙋй мѧ̀.%
}%%[END_Txt]

\Txt{%%[BEGIN_Txt]
\KI{Конда́къ з҃: Х}отѧ̀ сокрове́ннꙋю та́йнꙋ ѿ~вѣ́ка ѿкры́ти, ꙗ҆́кѡ ѻ҆вча̀ на заколе́нїе веде́нъ бы́лъ є҆сѝ і҆и҃се, и҆~ꙗ҆́кѡ а҆́гнецъ прѧ́мѡ стригꙋ́щаго є҆го̀ безгла́сенъ, и҆~ꙗ҆́кѡ бг҃ъ и҆з̾ ме́ртвыхъ воскрⷭ҇лъ є҆сѝ, и҆~со сла́вою на нб҃са̀ возне́слсѧ є҆сѝ, и҆~на́съ совоздви́глъ є҆сѝ, зовꙋ́щихъ: \KI А҆ллилꙋ́їа.%
}%%[END_Txt]

\Txt{%%[BEGIN_Txt]
\KI{І҆́косъ з҃: Д}и́внꙋю показа̀ тва́рь, ꙗ҆вле́йсѧ творе́цъ на́мъ, без̾ сѣ́мене ѿ~дв҃ы воплоти́сѧ, и҆з̾ гро́ба печа̑ти не рꙋши́въ воскр҃се, и҆~ко а҆пⷭ҇лѡмъ две́ремъ затворє́ннымъ съ~пло́тїю вни́де. тѣ́мже чꙋдѧ́щесѧ, воспои́мъ: І҆и҃се, сло́ве неѡбыме́нный: і҆и҃се, сло́ве несоглѧда́емый. І҆и҃се, си́ло непостижи́маѧ: і҆и҃се, мꙋ́дросте недомы́слимаѧ. І҆и҃се, бж҃ество̀ неѡпи́санное: і҆и҃се, гдⷭ҇ьство неисче́тное. І҆и҃се, ца́рство непобѣди́мое: і҆и҃се, влады́чество безконе́чное. І҆и҃се, крѣ́посте высоча́йшаѧ, і҆и҃се, вла́сте вѣ́чнаѧ. І҆и҃се, тво́рче мо́й, ᲂу҆ще́дри мѧ̀: і҆и҃се сп҃се мо́й, сп҃си́ мѧ. \KI І҆и҃се сн҃е бж҃їй, поми́лꙋй мѧ̀.%
}%%[END_Txt]

\Txt{%%[BEGIN_Txt]
\KI{Конда́къ и҃: С}тра́ннѡ бг҃а вочл҃вѣ́чшасѧ ви́дѧще, ᲂу҆страни́мсѧ сꙋ́етнагѡ мі́ра, и҆~ᲂу҆́мъ на бж҃е́ствєннаѧ возложи́мъ: сегѡ́ бо ра́ди бг҃ъ на зе́млю сни́де, да на́съ на нб҃са̀ возведе́тъ, вопїю́щихъ є҆мꙋ̀: \KI А҆ллилꙋ́їа.%
}%%[END_Txt]

\Txt{%%[BEGIN_Txt]
\KI{І҆́косъ и҃: В}е́сь бѣ̀ въ~ни́жнихъ, и҆~вы́шнихъ ника́коже ѿстꙋпѝ неисче́тный: є҆гда̀ во́лею на́съ ра́ди пострада̀, и҆~сме́ртїю свое́ю на́шꙋ сме́рть ᲂу҆мертвѝ, и҆~воскрⷭ҇нїемъ живо́тъ дарова̀, пою́щымъ: І҆и҃се, сла́досте серде́чнаѧ: і҆и҃се, крѣ́посте тѣле́снаѧ. І҆и҃се, свѣ́тлосте дꙋше́внаѧ: і҆и҃се, быстрото̀ ᲂу҆́мнаѧ. І҆и҃се, ра́досте со́вѣстнаѧ: і҆и҃се, наде́ждо и҆звѣ́стнаѧ. І҆и҃се, па́мѧте предвѣ́чнаѧ: і҆и҃се, похвало̀ высо́каѧ. І҆и҃се, сла́во моѧ̀ превознесе́ннаѧ: і҆и҃се, жела́нїе моѐ, не ѿри́ни менѐ. І҆и҃се, па́стырю мо́й, взыщѝ менѐ: і҆и҃се, сп҃се мо́й, сп҃сѝ менѐ. \KI І҆и҃се сн҃е бж҃їй, поми́лꙋй мѧ̀.%
}%%[END_Txt]

\Txt{%%[BEGIN_Txt]
\KI{Конда́къ ѳ҃: В}сѐ є҆стество̀ а҆́гг҃льское, безпреста́ни сла́витъ прест҃о́е и҆́мѧ твоѐ і҆и҃се на нб҃сѝ, ст҃ъ, ст҃ъ, ст҃ъ, вопїю́ще: мы́ же грѣ́шнїи на землѝ бре́нными ᲂу҆стна́ми вопїе́мъ: \KI А҆ллилꙋ́їа.%
}%%[END_Txt]

\Txt{%%[BEGIN_Txt]
\KI{І҆́косъ ѳ҃: В}ѣті̑ѧ многовѣща̑нныѧ, ꙗ҆́коже ры̑бы безгла̑сныѧ ви́димъ ѡ҆~тебѣ̀ і҆и҃се сп҃се на́шъ: недоꙋмѣ́ютъ бо глаго́лати, ка́кѡ бг҃ъ непрело́жный, и҆~человѣ́къ соверше́нный пребыва́еши; мы́ же та́инствꙋ дивѧ́щесѧ, вопїе́мъ вѣ́рнѡ: І҆и҃се, бж҃е предвѣ́чный: і҆и҃се, цр҃ю̀ ца́рствꙋющихъ. І҆и҃се, влⷣко владѣ́ющихъ: і҆и҃се, сꙋдїѐ живы́хъ и҆~ме́ртвыхъ. І҆и҃се, наде́ждо ненаде́жныхъ: і҆и҃се, ᲂу҆тѣше́нїе пла́чꙋщихъ. І҆и҃се, сла́во ни́щихъ: і҆и҃се, не ѡ҆сꙋди́ мѧ по дѣлѡ́мъ мои̑мъ. І҆и҃се, ѡ҆чи́сти мѧ̀ по млⷭ҇ти твое́й: і҆и҃се, ѿженѝ ѿ~менѐ ᲂу҆ны́нїе. І҆и҃се, просвѣтѝ моѧ̑ мы̑сли сердє́чныѧ: і҆и҃се, да́ждь мѝ па́мѧть сме́ртнꙋю. \KI І҆и҃се сн҃е бж҃їй, поми́лꙋй мѧ̀.%
}%%[END_Txt]

\Txt{%%[BEGIN_Txt]
\KI{Конда́къ і҃: С}п҃стѝ хотѧ̀ мі́ръ восто́че восто́кѡмъ, къ~те́мномꙋ за́падꙋ є҆стествꙋ̀ на́шемꙋ прише́дъ, смири́лсѧ є҆сѝ до сме́рти. тѣ́мже превознесе́сѧ и҆́мѧ твоѐ, па́че всѧ́кагѡ и҆́мене, и҆~ѿ всѣ́хъ колѣ́нъ небе́сныхъ и҆~земны́хъ слы́шиши: \KI А҆ллилꙋ́їа.%
}%%[END_Txt]

\Txt{%%[BEGIN_Txt]
\KI{І҆́косъ і҃: Ц}р҃ю̀ превѣ́чный, ᲂу҆тѣ́шителю хрⷭ҇тѐ и҆́стинный, ѡ҆чи́сти ны̀ ѿ~всѧ́кїѧ скве́рны, ꙗ҆́коже ѡ҆чи́стилъ є҆сѝ де́сѧть прокаже́нныхъ, и҆~и҆сцѣлѝ ны̀, ꙗ҆́коже и҆сцѣли́лъ є҆сѝ сребролюби́вꙋю дꙋ́шꙋ закхе́а мытарѧ̀, да вопїе́мъ тѝ во ᲂу҆миле́нїи, зовꙋ́ще: І҆и҃се, сокро́вище нетлѣ́нное: і҆и҃се, бога́тство неистощи́мое. І҆и҃се, пи́ще крѣ́пкаѧ: і҆и҃се, питїѐ неисчерпа́емое. І҆и҃се, ни́щихъ ѡ҆дѣѧ́нїе: і҆и҃се, вдѡ́въ застꙋпле́нїе. І҆и҃се, си́рыхъ защи́тниче: і҆и҃се, трꙋжда́ющихсѧ по́моще. І҆и҃се, стра́нныхъ наста́вниче: і҆и҃се, пла́вающихъ ко́рмчїй. І҆и҃се, бꙋ́рныхъ ѡ҆ти́шїе: і҆и҃се бж҃е, воздви́гни мѧ̀ па́дшаго. \KI І҆и҃се сн҃е бж҃їй, поми́лꙋй мѧ̀.%
}%%[END_Txt]

\Txt{%%[BEGIN_Txt]
\KI{Конда́къ а҃і: П}ѣ́нїе всеꙋмиле́нное приношꙋ́ ти недосто́йный, вопїю́ ти ꙗ҆́кѡ ханане́а: і҆и҃се поми́лꙋй мѧ̀. не дще́рь бо, но пло́ть и҆́мамъ страстьмѝ лю́тѣ бѣсѧ́щꙋюсѧ, и҆~ꙗ҆́ростїю пали́мꙋю, и҆~и҆сцѣле́нїѧ да́ждь вопїю́щꙋ тѝ: \KI А҆ллилꙋ́їа.%
}%%[END_Txt]

\Txt{%%[BEGIN_Txt]
\KI{І҆́косъ а҃і: С}вѣтопода́тельна свѣти́льника сꙋ́щымъ во тьмѣ̀ неразꙋ́мїѧ, пре́жде гонѧ́й тѧ̀ па́ѵелъ, бг҃оразꙋ́мнагѡ гла́са си́лꙋ внꙋшѝ, и҆~дꙋше́внꙋю быстротꙋ̀ ᲂу҆ѧснѝ: си́це и҆~менѐ тє́мныѧ зѣ̑ницы дꙋшє́вныѧ просвѣтѝ, зовꙋ́ща: І҆и҃се, цр҃ю̀ мо́й прекрѣ́пкїй: і҆и҃се, бж҃е мо́й преси́льный. І҆и҃се, гдⷭ҇и мо́й пребезсме́ртный. і҆и҃се, созда́телю мо́й пресла́вный. І҆и҃се, наста́вниче мо́й предо́брый: і҆и҃се, па́стырю мо́й преще́дрый. І҆и҃се, влⷣко мо́й премлⷭ҇тивый: і҆и҃се, сп҃се мо́й премлⷭ҇рдый. І҆и҃се просвѣтѝ моѧ̑ чꙋ̑вствїѧ потемнє́ннаѧ страстьмѝ: і҆и҃се, и҆сцѣлѝ моѐ тѣ́ло ѡ҆стрꙋпле́нное грѣхмѝ. І҆и҃се, ѡ҆чи́сти мо́й ᲂу҆́мъ ѿ~по́мыслѡвъ сꙋ́етныхъ: і҆и҃се, сохранѝ се́рдце моѐ ѿ~по́хотей лꙋка́выхъ. \KI І҆и҃се сн҃е бж҃їй, поми́лꙋй мѧ̀.%
}%%[END_Txt]

\Txt{%%[BEGIN_Txt]
\KI{Конда́къ в҃і: Б}л҃года́ть пода́ждь мѝ всѣ́хъ долгѡ́въ рѣши́телю, і҆и҃се, и҆~прїими́ мѧ ка́ющасѧ, ꙗ҆́коже прїѧ́лъ є҆сѝ петра̀ ѿве́ргшагосѧ тебѐ, и҆~призови́ мѧ ᲂу҆ныва́ющаго, ꙗ҆́коже дре́вле па́ѵла гонѧ́ща тѧ̀, и҆~ᲂу҆слы́ши мѧ̀ вопїю́ща тѝ: \KI А҆ллилꙋ́їа.%
}%%[END_Txt]

\Txt{%%[BEGIN_Txt]
\KI{І҆́косъ в҃і: П}ою́ще твоѐ вочл҃вѣ́ченїе, восхвалѧ́емъ тѧ̀ всѝ, и҆~вѣ́рꙋемъ со ѳѡмо́ю, ꙗ҆́кѡ гдⷭ҇ь и҆~бг҃ъ є҆сѝ сѣдѧ́й со ѻ҆ц҃е́мъ, и҆~хотѧ́й сꙋди́ти живы̑мъ и҆~мє́ртвымъ. тогда̀ ᲂу҆́бѡ сподо́би мѧ̀ десна́гѡ стоѧ́нїѧ вопїю́щаго: І҆и҃се, цр҃ю̀ предвѣ́чный, поми́лꙋй мѧ̀: і҆и҃се, цвѣ́те бл҃гово́нный, ѡ҆бл҃гоꙋха́й мѧ̀. І҆и҃се, теплото̀ люби́маѧ, ѡ҆грѣ́й мѧ̀: і҆и҃се, хра́ме предвѣ́чный, покры́й мѧ̀. І҆и҃се, ѻ҆де́ждо свѣ́тлаѧ, ᲂу҆краси́ мѧ: і҆и҃се, би́сере чⷭ҇тны́й, ѡ҆сїѧ́й мѧ̀. І҆и҃се, ка́меню драгі́й, просвѣтѝ мѧ̀: і҆и҃се, сл҃нце пра́вды, ѡ҆свѣти́ мѧ. І҆и҃се, свѣ́те ст҃ы́й, ѡ҆блиста́й мѧ̀: і҆и҃се, болѣ́зни дꙋше́вныѧ и҆~тѣле́сныѧ и҆зба́ви мѧ̀. І҆и҃се, и҆з̾ рꙋкѝ сопроти́вныѧ и҆зми́ мѧ: і҆и҃се, ѻ҆гнѧ̀ неꙋгаси́магѡ, и҆~про́чихъ вѣ́чныхъ мꙋ́къ свободи́ мѧ. \KI І҆и҃се сн҃е бж҃їй, поми́лꙋй мѧ̀.%
}%%[END_Txt]

\Txt{%%[BEGIN_Txt]
\KI{Конда́къ г҃і: Ѽ}~пресла́дкїй и҆~всеще́дрый і҆и҃се! прїимѝ ны́нѣ ма́лое моле́нїе сїѐ на́ше, ꙗ҆́коже прїѧ́лъ є҆сѝ вдови́цы двѣ̀ лє́птѣ: и҆~сохранѝ достоѧ́нїе твоѐ ѿ~вра̑гъ ви́димыхъ и҆~неви́димыхъ, ѿ~наше́ствїѧ и҆ноплемє́нникъ, ѿ~недꙋ́га и҆~гла́да, ѿ~всѧ́кїѧ ско́рби, и҆~смертоно́сныѧ ра́ны, и҆~грѧдꙋ́щїѧ и҆змѝ мꙋ́ки всѣ́хъ, вопїю́щихъ тѝ: \KI А҆ллилꙋ́їа.%
}%%[END_Txt]

\ustavC{%%[BEGIN_ustavC]
Се́й конда́къ глаго́ли три́жды.%
}%%[END_ustavC]

\ustav{%%[BEGIN_ustav]
И҆~па́ки чте́тсѧ а҃-й і҆́косъ: А҆́\cub{гг҃лѡвъ тво́рче:}%
}%%[END_ustav]

\ustav{%%[BEGIN_ustav]
И҆~па́ки конда́къ пе́рвый: В\cub{озбра́нный воево́до:}%
}%%[END_ustav]

\hII{%%[BEGIN_hII]
Пѣ́снь~з҃.%
}%%[END_hII]

\Small{%%[BEGIN_Small]
\KI{І҆рмо́съ: Ѡ҆́}бразꙋ злато́мꙋ на по́лѣ деи́рѣ слꙋжи́мꙋ, трїѐ твоѝ ѻ҆́троцы небрего́ша безбо́жнагѡ велѣ́нїѧ: посредѣ́ же ѻ҆гнѧ̀ вве́ржени, ѡ҆роша́еми поѧ́хꙋ: бл҃гослове́нъ є҆сѝ бж҃е ѻ҆тє́цъ на́шихъ.%
}%%[END_Small]

\Txt{%%[BEGIN_Txt]
\KI Хрⷭ҇тѐ і҆и҃се, никто́же согрѣшѝ на землѝ ѿ~вѣ́ка, ѽ~і҆и҃се мо́й, ꙗ҆́коже согрѣши́хъ а҆́зъ ѻ҆каѧ́нный и҆~блꙋ́дный. тѣ́мже і҆и҃се мо́й, вопїю́ ти: пою́ща мѧ̀ ᲂу҆ще́дри, бл҃гослове́нъ є҆сѝ бж҃е ѻ҆тє́цъ на́шихъ.%
}%%[END_Txt]

\Txt{%%[BEGIN_Txt]
\KI Хрⷭ҇тѐ і҆и҃се, ко стра́хꙋ твоемꙋ̀ вопїю̀, пригвозди́ мѧ, ѽ~і҆и҃се мо́й, и҆~ѡ҆кормѝ ны́нѣ ко приста́нищꙋ бл҃гоѡти́шномꙋ, ꙗ҆́кѡ да, і҆и҃се мо́й ще́дре, пою́ ти сп҃са́емый: бл҃гослове́нъ є҆сѝ бж҃е ѻ҆тє́цъ на́шихъ.%
}%%[END_Txt]

\Txt{%%[BEGIN_Txt]
\KI Хрⷭ҇тѐ і҆и҃се, тьма́ми ѡ҆бѣща́хъ тебѣ̀ стра́стный, ѽ~і҆и҃се мо́й, покаѧ́нїе, но солга́хъ ѻ҆каѧ́нный. тѣ́мже і҆и҃се мо́й вопїю́ ти: нечꙋ́вственнѣ пребыва́ющꙋю дꙋ́шꙋ мою̀ просвѣтѝ хрⷭ҇тѐ, ѻ҆тцє́въ бж҃е бл҃гослове́нъ є҆сѝ.%
}%%[END_Txt]

\Txt{%%[BEGIN_Txt]
\KI{Бг҃оро́диченъ: Х}рⷭ҇та̀ і҆и҃са ро́ждшаѧ стра́ннѡ, и҆~па́че є҆стества̀, того̀ молѝ всенепоро́чнаѧ, ꙗ҆̀же чрез̾ є҆стество̀ моѧ̑ прегрѣшє́нїѧ всѧ̑ прости́ти мѝ ѻ҆трокови́це, да зовꙋ̀ сп҃са́емь: бл҃гослове́на є҆сѝ бг҃а пло́тїю ро́ждшаѧ.%
}%%[END_Txt]

\hII{%%[BEGIN_hII]
Пѣ́снь~и҃.%
}%%[END_hII]

\Small{%%[BEGIN_Small]
\KI{І҆рмо́съ: В}ъ~пе́щь ѻ҆́гненнꙋю ко ѻ҆трокѡ́мъ є҆врє́йскимъ снизше́дшаго, и҆~пла́мень въ~ро́сꙋ прело́жшаго бг҃а, по́йте дѣла̀ ꙗ҆́кѡ гдⷭ҇а, и҆~превозноси́те во всѧ̑ вѣ́ки.%
}%%[END_Small]

\Txt{%%[BEGIN_Txt]
\KI Тѧ̀ і҆и҃се мо́й молю̀, ꙗ҆́коже блꙋдни́цꙋ і҆и҃се мо́й и҆зба́вилъ є҆сѝ мно́гихъ согрѣше́нїй: та́кѡ и҆~менѐ і҆и҃се хрⷭ҇тѐ мо́й и҆зба́ви, и҆~ѡ҆чи́сти ѡ҆скверне́ннꙋю дꙋ́шꙋ мою̀, і҆и҃се мо́й.%
}%%[END_Txt]

\Txt{%%[BEGIN_Txt]
\KI Преклони́всѧ і҆и҃се, безслове́сными сластьмѝ, безслове́сенъ ꙗ҆ви́хсѧ, и҆~скотѡ́мъ вои́стиннꙋ, ѽ~і҆и҃се мо́й, стра́стнѡ ѻ҆каѧ́нный ᲂу҆подо́бихсѧ сп҃се. тѣ́мже і҆и҃се безслове́сїѧ мѧ̀ и҆зба́ви.%
}%%[END_Txt]

\Txt{%%[BEGIN_Txt]
\KI Впа́дъ, ѽ~і҆и҃се, въ~дꙋшетлѣ̑нныѧ разбо́йники, ѡ҆бнажи́хсѧ ѻ҆де́жды, і҆и҃се мо́й, бг҃отка́нныѧ ны́нѣ, и҆~лежꙋ̀ ра́нами ᲂу҆ѧ́звленъ: є҆ле́й, хрⷭ҇тѐ мо́й, возле́й на мѧ̀ и҆~вїно̀.%
}%%[END_Txt]

\Txt{%%[BEGIN_Txt]
\KI{Бг҃оро́диченъ: І҆}и҃са моего̀ и҆~бг҃а носи́вшаѧ хрⷭ҇та̀ несказа́ннѡ, бцⷣе мр҃і́е, того̀ молѝ при́снѡ ѿ~бѣ́дъ сп҃сти́сѧ рабѡ́мъ твои̑мъ, и҆~пѣвцє́мъ твои̑мъ, неискꙋсомꙋ́жнаѧ дв҃о.%
}%%[END_Txt]

\hII{%%[BEGIN_hII]
Пѣ́снь~ѳ҃.%
}%%[END_hII]

\Small{%%[BEGIN_Small]
\KI{І҆рмо́съ: Ѿ}~бг҃а бг҃а сло́ва, неизрече́нною мꙋ́дростїю, прише́дшаго ѡ҆бнови́ти а҆да́ма, ꙗ҆́дїю въ~тлѣ́нїе па́дшаго лю́тѣ, ѿ~ст҃ы́ѧ дв҃ы неизрече́ннѡ воплоти́вшагосѧ на́съ ра́ди, вѣ́рнїи є҆диномꙋ́дреннѡ пѣ́сньми велича́емъ.%
}%%[END_Small]

\Txt{%%[BEGIN_Txt]
\KI Манассі́ю і҆и҃се мо́й, мытарѧ̀, блꙋдни́цꙋ, блꙋ́днаго ще́дре і҆и҃се, и҆~разбо́йника преидо́хъ і҆и҃се мо́й, въ~дѣ́лѣхъ стꙋ́дныхъ и҆~безмѣ́стныхъ і҆и҃се: но ты̀ і҆и҃се мо́й, предвари́въ мѧ̀ сп҃сѝ.%
}%%[END_Txt]

\Txt{%%[BEGIN_Txt]
\KI Ѿ~а҆да́ма і҆и҃се мо́й согрѣши́вшыѧ всѧ̑, пре́жде зако́на и҆~въ зако́нѣ і҆и҃се, и҆~по зако́нѣ ѻ҆каѧ́нный, и҆~бл҃года́ти, і҆и҃се мо́й, побѣди́хъ страстьмѝ ѻ҆каѧ́ннѡ: но ты̀ і҆и҃се мо́й, сꙋдьба́ми твои́ми сп҃си́ мѧ.%
}%%[END_Txt]

\Txt{%%[BEGIN_Txt]
\KI Да не ѿлꙋче́нъ бꙋ́дꙋ і҆и҃се мо́й неизрече́нныѧ твоеѧ̀ сла́вы, да не ᲂу҆лꙋчꙋ̀ ча́сти і҆и҃се шꙋ́їѧ, сладча́йшїй і҆и҃се: но ты́ мѧ дєсны́мъ ѻ҆вца́мъ твои̑мъ, хрⷭ҇тѐ і҆и҃се мо́й, сочета́въ ᲂу҆поко́й, ꙗ҆́кѡ бл҃гоꙋтро́бенъ.%
}%%[END_Txt]

\Txt{%%[BEGIN_Txt]
\KI{Бг҃оро́диченъ: І҆}и҃са бцⷣе, є҆го́же носи́ла є҆сѝ, є҆ди́на неискꙋсомꙋ́жнаѧ дв҃о мр҃і́е, того̀ чⷭ҇таѧ ᲂу҆ми́лостиви, ꙗ҆́кѡ сн҃а твоего̀ и҆~зижди́телѧ, и҆зба́вити притека́ющыѧ къ~тебѣ̀ и҆скꙋше́нїй и҆~бѣ́дъ, и҆~ѻ҆гнѧ̀ бꙋ́дꙋщагѡ.%
}%%[END_Txt]

\Txt{%%[BEGIN_Txt]
\KI{Свѣти́ленъ: І҆}и҃се, премꙋ́дрости и҆~смы́сла пода́телю, ни́щымъ корми́телю, си̑рымъ застꙋ́пниче, болѧ́щымъ врачꙋ̀, и҆сцѣлѝ и҆~просвѣтѝ моѐ се́рдце і҆и҃се, стрꙋ́пы грѣхо́вными и҆~страсте́й тле́ю покрове́нное і҆и҃се, и҆~сп҃си́ мѧ.%
}%%[END_Txt]

\Txt{%%[BEGIN_Txt]
\KI{Бг҃оро́диченъ: С}їѧ́нїемъ дв҃о и҆з̾ тебѐ возсїѧ́вшагѡ свѣ́та, ᲂу҆́мъ мо́й ѡ҆зарѝ, се́рдце просвѣтѝ, тьмꙋ̀ грѣхо́внꙋю ѿгонѧ́ющи, и҆~мглꙋ̀ лѣ́ности моеѧ̀ потреблѧ́ющи.%
}%%[END_Txt]

\hI{%%[BEGIN_hI]
На хвали́техъ стїхи̑ры, гла́съ д҃:%
}%%[END_hI]

\Txt{%%[BEGIN_Txt]
\KI Ди́вное и҆́мѧ твоѐ і҆и҃се сп҃се на́шъ, а҆́гг҃ли пою́тъ на нб҃сѝ, и҆~мы̀ грѣ́шнїи на землѝ бре́нными ᲂу҆стна́ми воспѣва́емъ, є҆гѡ́же ра́ди поми́лꙋй на́съ.%
}%%[END_Txt]

\Txt{%%[BEGIN_Txt]
\KI Превели́кое и҆́мѧ твоѐ, сп҃се, на нб҃сѝ ѡ҆деснꙋ́ю ѻ҆ц҃а̀ сѣдѧ́щꙋ тѝ, почита́етсѧ: на земли́ же неизрече́нное твоѐ воплоще́нїе сла́витсѧ: во а҆́дѣ же соше́ствїе бѣ́сы ᲂу҆страша́етъ: ѿ~ни́хже и҆~на́съ и҆зба́ви хрⷭ҇тѐ бж҃е, и҆~сп҃сѝ на́съ.%
}%%[END_Txt]

\Txt{%%[BEGIN_Txt]
\KI А҆ввакꙋ́мъ, ꙗ҆́кѡ въ~гада́нїи разꙋмѣ́въ чꙋ̑днаѧ дѣла̀ твоѧ̑, со стра́хомъ ᲂу҆диви́сѧ, и҆~прибли́жившымсѧ лѣ́тѡмъ позна́лсѧ є҆сѝ блꙋдни́цами и҆~разбо́йниками і҆и҃се: а҆́зъ же ѻ҆каѧ́нный въ~небреже́нїи пребыва́ю. но да́ждь мѝ понѐ ѿны́нѣ ра́зꙋмъ, и҆~стра́хъ тво́й млⷭ҇рде, и҆~ве́лїю млⷭ҇ть.%
}%%[END_Txt]

\Txt{%%[BEGIN_Txt]
\KI{Сла́ва, и҆~ны́нѣ: И҆}зба́вительнице крѣ́пкаѧ на тѧ̀ надѣ́ющымсѧ, къ~ти́хомꙋ приста́нищꙋ бж҃е́ственнагѡ хотѣ́нїѧ наста́ви мѧ̀ бцⷣе, мт҃рнимъ твои́мъ дерзнове́нїемъ, є҆́же и҆́маши къ~сн҃ꙋ твоемꙋ̀ бг҃оневѣ́сто.%
}%%[END_Txt]

